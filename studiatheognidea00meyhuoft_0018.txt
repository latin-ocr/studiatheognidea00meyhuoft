8

bili genere natis, quaeque in iis laudanda esse censet eas
potissimum virtutes, quae vituperanda, ea vitia putat. Ut
breviter dicam, Theognis est poeta politicus. Eo fit ut in
vocabulis ἐσθλός et ἁγαθός moralis significatio cum civili
artissime cohaereat. Res ipsa loquitur idem usu venire in
vocabulis δειλός et κακός , atque malos esse homines obscuro
genere natos. Malos Theognis quam maxime contemnit:
(797) Τούς ἀγαθούς ἄλλος μάλα μέμφεται , ἄλλος ἐπαινεῖ·
τῶν δὲ κακῶν μνήμη γίγνεται οὐδεμία.
Sed quamvis invitus, tamen coactus est eos aliquo loco ha-
bere. Nam paulatim tota ratio reipublicae commutata est:
(53) Κύρνε , πόλις μὲν ἔθ’ ἣδε πόλις, λαοὶ δὲ δὴ ἄλλοι,
οἳ πρόσθ’ οὔτε δίκας ᾔδεσαν οὔτε νόμους ,
ἀλλ’ ἀμφὶ πλευρῇσι δορὰς αἰγῶν κατέτριβον,
ἔξω δ’ ὥστ’ ἔλαφοι τῆσδ’ ἐνέμοντο πόλεος·
καὶ νῦν εὶ’σ’ ἀγαθοί, Πολνπαΐδη· 1) οἱ δὲ πρὶν ἐσθλοί
= νῦν δειλοί. τίς κεν ταῦτ’ ἀνέχοιτ’ ἐσορῶνς
Mali rem familiarem sibi pepererunt, multi boni ad inopiam
redacti sunt. Haec causa est cur boni sint quos non pudeat
nummis acceptis ius ac fas omne delere. Filias enim malo-
rum ducunt suasque malis in matrimonio collocant, 'dum
magnam ex ea re pecuniam redigant. Πλοῦτος ἔμιξε γένος.
Cf. vs. 193—196. Tanta est vis nummorum ut ne Theo-
gnis quidem eos spernat. Quin bonos solos pecuniosos esse
decebat:
(525) Καὶ γάρ τοι πλοῦτον μὲν ἔχειν ἀγαθοῖσιν ἔοικεν,
ἦ πενίη δὲ κακῷ σύμφορος α’νδρὶ φέρειν.
Etenim mali fortunis abutuntur ad statum reipublicae con-
vellendum, boni vano populo sunt arx et propugnaculum:

 

 

¹) Olim scribebatur Πολυπαίδη , donec Elmsley nescio ubi monuit vocabulum
esse quinque syllabarum. Schneidewino (p. 50) ,,Ῑ]ολιιπαί”δης est patronsmicum
Cyrni, a patris nomine 11ολι·πᾶϊςί.6. Hoamcdnwv ‚ forma Doriensibus suetae·—
Welcker (p. Gt) Polypaidam a Cyrno diversum esse gnomasque ad Polypaidam
separatum Theognidis librum fuisse putat. Si vcro ῙῙολυπαΐδης alius esset ac
Κύρνος , versus 57—60 a superioribus segregandi essent. Sed compone mihi vs.
¹109-1114. Num quid aliud continent quam excerptum c vs. 53—60 et 183-
192 connatis? Nonne hinc apparet omnes 605 versus ita inter se connexos et
aptos esse ut Πολυπαΐδης idem qui Κύρνος 6556 debeat?

