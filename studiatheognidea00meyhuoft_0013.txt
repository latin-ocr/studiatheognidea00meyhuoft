3

Camerarii vestigiis et alii ingressi sunt et imprimis F. G.
Welcker‚ qui Theognidis reliquias novo ordine disposuit,
commentationem criticam et notas adiecit. Editio Welcke-
riana, quae prodiit a. 1826, abundat doctrina atque plena
est honae frugis, tum propter utilitatem commentationis et
annotationum , tum propterea quod ex aliis omne genus scri-
ptoribus similes loci ad imas paginas allati sunt. Dividit
Welcker Theognidea in Gnomas ad Cyrnum ‚ Gnomas et
Polypaedam ‚ Carmina convivalia, Epigrammata, Parodias‚
Fragmenta aliorum poetarum, Musam puerilem. Quidquid
de hac divisione dicendum est, id sine dubio Welcker er-
ravit, quod non tantum in commentatione sed etiam in
ipsis versibus ordinandis eam secutus est. Quae ratio quam
‘incommoda sit ostendit Geel in operis Welckeriani erudita
et copiosa recognitione ‚ quae legitur Bibl. Crit. Nov. 1828
IV p. 209 sqq. Cum Geelio consentit Schneidewin in
Delectu poetarum elegiae. graec. p. 52. Bene factum quod
posteriores editores omnes, Orelli, Bergk, alii codicum
ordinem servarunt. Sed rursus alia res metuenda est. Nu-
merus enim poetarum quibus aliqua pars miscellorum car-
minum tribuitur perpetuo crescit. Sunt in Theognideis
quatuor admonitiones incipientes a verbis: μηδὲν ἄγαν ¹).
Huius vocis memores videant critici ne Theognis ipse sua
parte defraudetur. Praeterea reputare velint aliud esse frag-
mentum aliquod abiudicare a Theognide, aliud certo cuidam
poetae idem fragmentum vindicare.

Iam dicendum est quid mihi propositum sit. Conabor ad
meliorem cognitionem Theognideae farraginis nonnihil afferre.
Hanc re'm ita volo efficere ‚ ut primo Theognidis reliquias
adumbrem , tum locos imitando expressos, tertio parodias‚
quarto fragmenta quae veteres aliis poetis tribuerunt; porro
in quinto capite brevissime attingam exiguam particulam
quaestionis ‚ quam rationem is qui haec omnia in unum col-

lectu dignissima sunt quae de Theognideis codd. disputavit Fr. Nietzsche in com-
mentatione zur Geschichto der Theognideischen Spruchsammlung, quae estin

Museo Rhen. 1367 p. 161-200.
⁴) Vs. 2¹9, 335, ⁴0¹ ‚ 657.

