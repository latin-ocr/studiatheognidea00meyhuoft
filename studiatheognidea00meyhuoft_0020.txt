‘lO

Constat autem Theagenem Periandri Corinthii et Cylonis
Atheniensis, quorum alter anno 625 Cypselo patri successit,
alter circiter annum 620 rerum potiri conatus est, aequalem
fuisse. »Expulso Theagene tyranno,'’ Plutarchus aitl) »Me-
garenses aliquamdiu moderate libertate usi sunt; mox de-
magogis nimiam iis , ut more Platonico loquar, meramque
libertatem propinantibus, prorsus depravati quum alia pe-
tulanter in divites fecerunt, tum egeni domos illorum in-
vadentes postularunt ut splendidae epulae sibi apponerentur;
quod nisi fieret vim ac libidinem in omnes exercebant.
Denique sacto plebiscito, a foeneratoribus usuras , quas
solverant, repetierunt atque eam rem dixerunt παλιντο-
κίαν.” Hanc narrationem considerantes quid miramur Theo-
gnidis tempore multos nobilium re familiari adeo comminu-
tos fuisse, ut nobilitatem nummis postponerent? Namque,
patres eorum, quum procax libertas civitatem misceret,
bonis eversi erant. Sed quantum ex Theognidis carminibus
colligere possumus , alia fuit pars nobilium quae illos con-
taminare gentes indigne ferret, atque huius partis de re-
publica sententias Theognis ligato sermone exprimit, ut
dubitare haud absurdum sit fueritne Musarum amantior an
factionis suae studiosior. Cui sententiae si quis pro poetae
virtutibus parum laudis inesse putet, ea mihi quidem longe
maxima eius laus esse videtur quod nihil antiquius habuit
quam fidem , fidelitatem veritatemque. Quid prodest men-
tiri‘? Respondet poeta: v
(607) Ἀρχῇ ἔπι ψεύδους μικρὴ χάρις· ἐς δὲ τελευτήν
αἰσχρὸν δὴ κέρδος καὶ κακόν , ἀμφότερον,
γίγνεται· οὐδέ τι καλὸν , ὅτῳ ’ψεῦδος προσομαρτῇ
ἀνδρὶ καὶ ἐξέλθῃ πρῶτον ἀπὸ στόματος.
Vehementer queritur civibus suis nullam fidem haberi posse:
, (³283) Ἀστῶν μηδενὶ πιστὸς ἐὼν πόδα τῶνδε πρόβαινε,
μήθ’ ὅρκῳ πίσυνος μήτε φιλημοσύνῃ·
μηδ’ εἰ Ζῆν’ ἐθέλῃ παρέχειν βασιλῆα μέγιστονι
ἔγγυον ἀθανάτων , πιστὰ τιθεῖν ἐθέλων.

 

³) Quaestt. Gr. cap. 18.

